\documentclass{article}

% Language setting
% Replace `english' with e.g. `spanish' to change the document language
\usepackage[italian]{babel}

% Set page size and margins
% Replace `letterpaper' with `a4paper' for UK/EU standard size
\usepackage[a4paper,top=2cm,bottom=2cm,left=3cm,right=3cm,marginparwidth=1.75cm]
{geometry}

% Useful packages
\usepackage{amsmath}
\usepackage{graphicx}
\usepackage[colorlinks=true, allcolors=blue]{hyperref}

\title{\textbf{Project PAXO}}
\author{Andrea Barbieri, Michele Folli, Caterina Gasparrini, Leonardo Aielli}

\begin{document}
\maketitle
\begin{center}
\href{https://github.com/Michelefolli/Progettopaxxo}{Link to repository}
    
\end{center}

\section{Introduzione}
\label{intro}

Project PAXO ha l'obiettivo di simulare il comportamento di \textbf{BOIDs} 
(Bird-oid Objects) immaginabili come uno stormo di uccelli in volo in uno spazio
 bidimensionale, ispirandosi al \href{https://en.wikipedia.org/wiki/Boids}
 {modello originale} descritto nell'articolo di Craig Reynolds datato 1987. Gli 
 oggetti della simulazione sono rapprentati da \textit{boids}, con due 
 coordinate ,\,x e y, di posizione e di velocità. I \textit{boids} interagiscono
  nello spazio tramite tre regole di volo: separazione, allineamento e coesione,
il cui obiettivo complessivo è creare uno stormo unico, coeso e dove le velocità
 dei singoli sono allineate.

Le tre regole si applicano solo ai \textit{boids} abbastanza vicini, ovvero, 
dato un \textit{boid b\textsubscript{i}} , i \textit{boids b\textsubscript{j}} 
per cui:
\smallskip
\[
 ||\vec{x}_{b_i} - \vec{x}_{b_j}|| < d 
\]

\medskip

dove \textit{d} rappresenta il raggio visivo dei boid. Le regole di volo
 contribuiscono a modificare la velocità del \textit{boid}, che alla fine dell'
 aggiornamento risulterà:
\smallskip
\[
\vec{v}_{b_i} = \vec{v}_{b_i} + \vec{v}_s + \vec{v}_a + \vec{v}_c
\]

\medskip

dove \(\vec{v}_s\), \(\vec{v}_a\) e \(\vec{v}_c\) sono le velocità calcolate 
secondo le tre regole. La posizione finale invece sarà:

\smallskip
\[
\vec{x}_{b_i} = \vec{x}_{b_i} + \vec{v}_{b_i} \Delta t
\]

\smallskip

In particolare, le tre regole di volo sono la \textit{separazione}, l'\textit
{allineamento} e la \textit{coesione}. La prima allontana il \textit{boid} dai 
vicini e impedisce che i \textit{boids} collidano tra loro:

\smallskip
\[
\vec{v_s} = -s \sum_{j \neq i} (\vec{x}_{b_j} - \vec{x}_{b_i}) \; \text{ se } \;
 ||\vec{x}_{b_i} - \vec{x}_{b_j}|| < d_s 
\]

\smallskip

dove \textit{d}\textsubscript{s} è una distanza minore del raggio di vista dei 
\textit{boids}\,(\textit{d}) che stabilisce quando viene applicata la 
separazione, mentre \textit{s} è il fattore di separazione.

La seconda regola tende ad allineare i \textit{boids} tra loro, facendo 
procedere ognuno nella direzione dello stormo:\medskip
\[
\vec{v_a} = a\left(\frac{\sum_{j \neq i} \vec{v}_{b_j}}{n - 1}  - \vec{v}_{b_i}\right)
\]

\medskip

dove $\textit{a}\,<\,1$ è il fattore di allineamento e \textit{n} è il numero di
 \textit{boids} nel raggio visivo di \textit{boid b\textsubscript{i}}, compreso 
 \textit{boid b\textsubscript{i}}. 

La terza regola, infine, indirizza il \textit{boid} verso il baricentro di 
quelli vicini, dato da:\smallskip
\[
{\vec{x}}_c = \frac{1}{n - 1} \sum_{j \neq i}  \vec{x}_{b_j}
\]

con \textit{n} come prima. Dato \textit{c} fattore di coesione:
\[
\vec{v}_c = c \left( \vec{x}_c - \vec{x}_{b_i} \right)
\]

\medskip
A differenza del modello originale, nella versione implementata, i 
\textit{boids} non interagiscono solo tra loro, ma anche con i bordi: quando un 
\textit{boid} si avvicina troppo al bordo, gli viene applicata una sorta di forza 
repulsiva che lo allontana, cambiando la sua velocità. Questo fa in modo che 
nessun \textit{boid} possa uscire dai confini della simulazione. Il meccanismo
 repulsivo ai bordi segue la seguente legge:

\label{repulsive}\[
 \left\{
 \begin{array}{l}
      \text v_x^{'}= v_x \,\pm \,|| \vec{v}_{b_i} || \left(\frac{1}
      {d_{bordo_{x}}}\right)^{\frac{1}{4}} \;\;se\;\; d_{bordo_{x}} < d_{min} \\
       \\
      \text v_y^{'} = v_y\, \pm \, || \vec{v}_{b_i} || \left(\frac{1}
      {d_{bordo_{y}}}\right)^{\frac{1}{4}} \;\;se\;\; d_{bordo_{y}} < d_{min}
       
 \end{array} \right.
\]

\medskip
Dove $v_x^{'}$ e $v_y^{'}$ sono le velocità aggiornate e $d_{bordo_x}$ e 
$d_{bordo_y}$ sono le distanze dalle rispettive pareti. Dato che ci sono due 
bordi orizzontali e due verticali, sia i segni degli addendi correttivi, sia le 
scelte delle pareti rispetto a cui \,$d_{bordo_x}$ e \, $d_{bordo_y}$ sono
 calcolate, vengono valutati appropriatamente ad ogni applicazione. 
 Sia la la distanza massima di interazione $d_{min}$ che l'esponente 0.25 sono 
 stati scelti arbitrariamente.

Un'altra aggiunta che è stata fatta al modello è stata l'imposizione di una 
velocità limite scelta con un criterio puramente grafico. 


Le posizioni e le velocità iniziali dei \textit{boids} vengono generate 
casualmente, poi questi iniziano a interagire tra di loro in base alle regole di
 volo e con i bordi e dopo un certo tempo dovrebbero formare uno stormo coeso,
  quindi con piccole distanze tra i singoli \textit{boids}, e con velocità 
  allineate tra loro. Per verificare che questo accada, durante la simulazione 
  vengono raccolte una serie di statistiche, quali la velocità e la distanza 
  media dello stormo e le loro deviazioni standard.

\section{Design e implementazione}

\subsection{Struttura programma}

Il progetto è composto da 5 files: \textbf{Boids.hpp, Boids.cpp, 
IOhandling.hpp, IOhandling.cpp} e \textbf{main.cpp}. In \textbf{Boids.hpp} sono 
definiti tutti gli \textit{user defined 
types} e sono dichiarate tutte le rispettive funzioni membro insieme alle 
funzioni che gestiscono la simulazione e il calcolo delle statistiche, mentre in
 \textbf{IOhandling.hpp} sono dichiarate tutte le funzioni che 
 gesticono i processi di input e output. Le definizioni di tutti gli operatori e
di tutte le funzioni sono invece date nei rispettivi files \textbf{.cpp}\,; il
file \textbf{main.cpp} è invece riservato alla funzione main. Si era preso in
considerazione di suddividere ulteriormente il progetto rimuovendo la struct
Stats e le funzioni statistiche dai file Boids e dedicandogli un \textit{header}
 e un \textit{.cpp} proprio. Questa opzione è stata scartata dato il limitato 
numero di funzioni, oltre alla loro stretta correlazione con gli oggetti 
\textit{Boid}\,. Nonostante ciò, se in futuro la componente statistica del 
progetto dovesse essere ampliata, questa separazione verrebbe sicuramente 
implementata.

Il programma si serve inoltre delle librerie esterne \href
{https://www.sfml-dev.org/}{\textbf{SFML}} e \href{http://www.gnuplot.info/}
{\textbf{Gnuplot}}: la prima è usata per il comparto grafico della simulazione, 
mentre la seconda per la creazione dei grafici delle statistiche.

Gli \textit{user defined types} introdotti sono 4: \textit
{Vec\textunderscore2d}, \textit{Params}, \textit{Stats} e \textit{Boid}. I primi
3 sono structs mentre l'ultimo è definito tramite una class. \textit{Stats} e 
\textit{Params} hanno la sola funzione di unire 5 floats ciascuno, 
rispettivamente le statistiche e i parametri della simulazione, senza 
particolari funzionalità. Al contrario la class \textit{Boid} è particolarmente
articolata dovendo gestire i principali oggetti della simulazione, mentre 
\textit{Vec\textunderscore2d}, struct di supporto alla class, è dotata solo 
delle principali operazioni algebriche dei vettori. Nello specifico, la class ha
come componenti private 2 variabili membro position e velocity di tipo 
\textit{Vec\textunderscore2d} che descrivono le proprietà fisiche dei 
\textit{boids} e 4 funzioni membro che descrivono tutte le regole di volo; 
queste funzioni vengono riassunte nel membro pubblico update che aggiorna le 
coordinate del \textit{boid} su cui viene chiamato. Le altre funzioni membro 
forniscono uno strato di utility per le funzioni esterne alla classe.


Nel complesso, le funzioni del progetto gestiscono i 4 aspetti principali 
dell'esecuzione: input, esecuzione della simulazione, statistiche e output. 
Nelle fasi di input e output il programma si propone di essere il più elastico 
possibile. Le rispettive funzioni forniscono molte opzioni di utlizzo con 
funzionalità quali: input di vari parametri, stampa di statistiche con annessa 
creazione di grafici con l'ulteriore opzione di salvare questi ultimi sotto 
forma di file \textbf{.txt} e \textbf{.png}\,. Durante la simulazione le due 
principali funzioni che operano sono \textit{runSimulation} e \textit
{updateStats}: la prima si occupa di aggiornare e disegnare lo stormo di 
\textit{boids}, composto da un \textit{std::vector$\langle Boid\rangle$}\,, 
mentre la seconda legge periodicamente il vettore  per calcolare e accumulare le 
statistiche. Entrambe queste funzioni iniziano ad operare all'apertura della 
finestra in cui è rappresentata la simulazione e continuano fino alla sua 
chiusura, valutando ad ogni iterazione la condizione "\textit{window.isOpen()}",
 fornita da SFML. 

Per far sì che la lettura del vettore e il calcolo delle statistiche possano 
avvenire senza bloccare il processo di simulazione si è scelto un approccio che 
fa uso del multithreading. Dopo l'inizializzazione di tutti i suoi oggetti la 
funzione main costruisce un thread, nel quale viene chiamata la funzione 
\textit{updateStats}, che opera in parallelo al main thread. Nel thread 
principale viene invece chiamata  \textit{runSimulation}\,. Entrambe le funzioni 
operano fino alla chiusura della finestra, dopo la quale il thread parallelo 
viene ricongiunto a quello principale. 

Per assicurarsi che durante il calcolo delle statistiche venga letta una 
versione dello stormo che non sta venendo modificata, ci si serve di \textit
{std::mutex}, in modo che il vettore non possa venir letto durante la modifica e
non possa essere modificato durante la lettura. Data l'implementazione di 
\textit{std::mutex}, un thread non può accedere ad un oggetto che sta venendo 
modificato o visionato da un altro thread. Questa attesa forzata può portare ad 
un arresto temporaneo della simulazione la quale, per aggiornare il vettore che 
rappresenta lo stormo, deve attendere che sia terminato il calcolo delle 
statistiche. Per ridurre al minimo questa finestra, nella funzione main sono 
definiti 2 \textit{std::vector$\langle Boid\rangle$}: \textbf{\textit{flock}} e 
\textbf{\textit{flock\textunderscore}\textit{view}} che vengono poi passati by 
reference alle due funzioni. In questo modo la funzione \textit{runSimulation} 
aggiorna il vettore \textit{flock} e al termine dell'aggiornamento assegna i 
nuovi valori a \textit{flock\textunderscore}\textit{view}, che viene poi letto 
per calcolare le statistiche. Questa soluzione restringe il più possibile la 
finestra di condivisione tra i due thread, riduce drasticamente il lag e fa sì 
che venga sempre letta una versione "consistent" dello stormo nel calcolo delle 
statistiche.

\subsection{Implementazione modello BOID}
La simulazione si svolge in un ambiente limitato, ovvero la finestra stessa, 
perciò ci si prefigge di simulare l'interazione dello stormo entro questi 
confini. Un'interpretazione fisica di questa scelta è data dal concetto di 
velocità relativa. Pensando ad uno stormo di uccelli migratori, è facile 
immaginare come essi, pur condividendo una velocità indirizzata verso la 
medesima direzione, si muovano anche l'uno relativamento all'altro. La finestra 
si può quindi vedere come un sistema di riferimento in moto rettilineo uniforme 
nel quale il comportamento dei \textit{boids} descrive l'evoluzione delle 
velocità relative di uno stormo di uccelli. La simulazione si prefigge quindi di
studiare l'evoluzione dello stormo sotto queste ipotesi. 

Dovendo far rimanere tutti i \textit{boids} nei confini della finestra era 
necessaria l'implementazione di un meccanismo ai bordi che interferisse il meno 
possibile con il comportamento dello stormo in modo da garantire una simulazione
 il più possibile fedele al modello originale. Si è optato quindi per il modello
  descritto precedentmente nella sez.[\ref{intro}]. Un'altra opzione presa in 
  considerazione era l'implementazione di un modello toroidale che avrebbe 
  portato i \textit{boids} usciti da un bordo a ricomparire dal lato opposto, 
  analogamente al cosiddetto "\textit{effetto Pac-man}"\,. Questa opzione è 
  stata scartata in quanto interferiva fortemente con l'abilità dello stormo di 
  rimanere coeso.
Nonostante sia molto meno invasivo del modello toroidale, anche il modello 
implementato con pareti repulsive ha degli effetti non trascurabili sullo 
stormo. Infatti, per quanto l'effettiva coesione dello stormo non sia 
influenzata, le velocità risentono molto questa influenza. Questo perchè lo 
stormo che si dirige verso la parete, una volta raggiunta una distanza critica, 
"rimbalza" indietro, causando quindi fluttuazioni nelle velocità in concomitanza
 dell'urto dello stormo con la parete. Questi effetti verranno analizzati nella 
 sezione successiva.

Nel suo complesso il modello che descrive lo stormo è stato implementato 
aggiornando ad ogni frame della simulazione velocità e posizione di tutti i boid
 dello stormo tramite la funzione \textit{update}. Questa infatti modifica
le velocità di ogni \textit{boid} applicando: le 3 regole di volo, il metodo 
\textit{avoidEdges}, che tiene conto delle pareti repulsive, e il metodo \textit
{limit} per limitare la velocità dei \textit{boids} . La velocità limite è di 
10 pixel/s ed è stata scelta in maniera arbitraria. La posizione viene poi 
aggiornata sommando ad essa il vettore velocità appena calcolato: si considera 
infatti \(\Delta t = 1s\). Questo significa che ad ogni aggiornamento del 
vettore, corrispondente ad un frame di simulazione, il tempo trascorso 
nell'universo della simulazione è di 1s.


Si è scelto inoltre di adottare un sistema di aggiornamento "\textbf
{preferenziale}" nei confronti dei primi \textit{boids} del vettore. Infatti, 
per come è strutturato il loop di aggiornamento, ogni \textit{boid} viene 
aggiornato in base alla sua posizione nel vettore, a partire dal primo fino 
all'ultimo. Perciò, quando un \textit{boid} viene aggiornato tiene conto dello 
stato già aggiornato dei \textit{boids} a lui precedenti, seguendo gli indici 
del vettore, mentre i \textit{boids} successivi sono ovviamente nello stato 
precedente. Questo sistema risulta preferenziale nei confronti dei primi \textit
{boids} del vettore in quanto questi tengono conto dello stato precedente di 
tutti gli altri, a differenza dei successivi che vedono versioni già aggiornate 
dei \textit{boids} che li precededono e tendono quindi ad allinearvisi. 

Questa implementazione era nata come errore, ma, una volta corretto, si è 
osservato come un modello che aggiorna i \textit{boids} solo in funzione dello 
stato precedente del vettore tenda a produrre simulazioni estremamente statiche.
 Infatti in queste simulazioni si formava molto rapidamente qualche stormo, il 
 cui movimento macroscopico cessava dopo pochi secondi, impedendo la creazione 
 di un unico stormo. La staticità delle configurazioni sembra dovuta 
 all'apparente incapacità delle velocità dei singoli \textit{boids} di 
 allinearsi, causando quindi stormi "pulsanti" senza però alcun senso di 
 direzione comune. 

Queste osservazioni hanno portato alla teoria che un modello preferenziale verso
 i primi \textit{boids} del vettore sia necessariamente più dinamico in quanto i
  primi elementi del vettore stormo sono meno influenzati dal resto dagli altri 
  e fungono quasi da guide per il resto dello stormo. La teoria sembra trovare 
  ulteriore conferma nel fatto che test svolti sul modello preferenziale, dove 
  però l'ordine degli elementi del vettore veniva casualmente ridistribuito alla
   fine di ogni ciclo di update, per far sì che nessun \textit{boid} fosse 
   effettivamente privilegiato, producevano configurazioni statiche  
   estremamaenti simili a quelle del modello non preferenziale. 
Si è quindi deciso di implementare il modello preferziale al fine di ottenere 
simulazioni dinamiche che mettano effettivamente alla prova il modello.


\subsection{Statistiche}

L'analisi statistica ha l'obbiettivo di verificare che il modello simuli 
correttamente il comportamento dello stormo. Si prevede che l'evoluzione dello 
stormo nel tempo porti ad uno stormo coeso le cui velocità sono allineate. 

Per analizzare la coesione si sono usate la distanza media e la sua deviazione 
standard: 
\bigskip
\[
\mathbf{\overline{d}} = \frac{1}{N}\sum_{ i \neq j}^{} d_{ij} \;\;\;\;\;\;\;
\mathbf{\sigma}_d = \sqrt{\frac{1}{N-1}\sum_{i \neq j} (d_{ij} - 
\overline{d})^2}
\;\;\;\;\;\;\;N=\frac{n(n-1)}{2}
\] \medskip

Dove $d_{ij}$ rappresenta la distanza tra una generica coppia di \textit{boids},
 \textit{n} rappresenta il numero totale di \textit{boids} e \textit{N} 
 rappresenza il numero totale di distanze calcolabili, ovvero il numero di 
 elementi della sommatoria.

Data la sua natura vettoriale, la trattazione della velocità è più complicata di
 quella della distanza, che essendo una grandezza scalare, si può trattare 
 facilmente con metodi classici. È molto importante specificare che i termini 
 \textbf{velocità media} e \textbf{deviazione standard della velocità} non sono 
 pienamente indicativi dell'implementazione effettiva a cui fanno riferimento; 
 nonostante ciò sono stati comunque adottati per semplicità e per motivi storici
  nell'evoluzione del progetto.

Allo scopo di valutare l'allineamento delle velocità si è deciso di calcolare il
 vettore medio e di trovarne la norma con un approccio analogo alla 
 \href{https://en.wikipedia.org/wiki/Circular_mean#:~:text=The%20mean%20resultant%20vector%20for%20the%20sample%20is%20then%3A}
 {mean resultant lenght}, a differenza di quest'utlima però si è scelto di non 
 utlizzare vettori normalizzati. La velocità media risulta quindi:
\[
\mathbf{\overline{v}} = ||\,\langle\vec{v}\rangle\, || \;\;\;\;dove: \;\; \langle\vec{v}\,\rangle = \sum_{i=1}^{n} \frac{\vec{v}_i}{n} 
\]
Per quanto riguarda la deviazione standard si è invece deciso di non usare altri
 elementi della statistica circolare. Infatti nessuna misura della varianza 
 circolare sembrava aggiungere un numero significativo di informazioni. Si è 
 quindi implementata la seguente deviazione standard con l'obbiettivo di 
 quantificare lo scarto quadratico medio tra un generico vettore velocità e il 
 vettore velocità medio:
\bigskip\smallskip
\[
\mathbf{\sigma}_v = \sqrt{\sum_{i=1}^{n} \frac{|| \vec{v}_i - \langle\vec{v}\rangle ||^2 }{n-1}}
\]
\smallskip

Nonostante le implementazioni della velocità media e della deviazione standard 
non siano apparentemente collegate ci si aspetta comunque un collegamento tra 
l'andamento nel tempo delle due grandezze. Infatti, dato che un aumento nella 
velocità media è dovuto ad un crescente allineamento, è ragionevole aspettarsi 
che questo porti anche ad una riduzione della deviazione standard.

\section{Strategia di test}
Il programma è stato testato tramite 
\href{https://github.com/Michelefolli/Progettopaxxo/blob/timestamps_v1/Source/doctest.h}
{doctest} per verificare che le funzioni si comportassero come voluto. 
In particolare sono state testate la funzione che calcola la distanza assoluta 
tra due \textit{boids}, le tre regole di volo sia separatamente sia tutte 
insieme e poi insieme alla funzione che gestisce l'interazione con i bordi e 
quella che limita la velocità, le quali sono state testate anche singolarmente. 
Infine sono state testate anche le statistiche. Tutti i test sono contenuti nel 
file \textbf{Boidtest.cpp}.  Per verificare, invece, che il comportamento di 
stormi di molti \textit{boids}  fosse effettivamente fedele alle previsioni del 
modello, si sono osservate sia la simulazione grafica, sia le statistiche 
mostrate in output. Per un'analisi più approfondita dei risultati di queste 
osservazioni rimandiamo alla sez.[\ref{output_analys}]\,.

\section{Come utilizzare il programma}

\subsection{Comandi per compilare, testare ed eseguire}

Perché il programma possa operare ed essere compilato correttamente sono 
necessari: la libreria grafica SFML, la libreria Gnuplot e il Build System 
CMake. Per installarli è sufficiente eseguire il comando:
\begin{itemize}
    \item \textbf{\$ sudo apt update \&\& sudo apt install cmake libsfml-dev 
    gnuplot}
\end{itemize}

\begin{flushleft}
    Per scaricare la repository del progetto da Github:
\end{flushleft}

\begin{itemize}
    \item \textbf{\$ git clone https://github.com/Michelefolli/Progettopaxxo.git}
\end{itemize}

\begin{flushleft}
Per la compilazione è necessario eseguire questi due comandi a partire dalla 
cartella del progetto:
\end{flushleft}

\begin{itemize}
    \item  \textbf{\$ cmake -S ./Source/ -B release/ -DCMAKE\_BUILD\_TYPE=Release}
    \item \textbf{\$ cmake -\,-build release/}
\end{itemize}

\begin{flushleft}
Partendo dalla stessa cartella, per il corretto caricamento degli asset, 
l'esecuzione del programma dev'essere fatta col seguente comando:
\end{flushleft}
\begin{itemize}
    \item \textbf{\$ release/Project\_PAXO}
\end{itemize}

\begin{flushleft}
    Per eseguire i test:
\end{flushleft}

\begin{itemize}
    \item \textbf{\$ cmake -\,-build release/ -\,-target test}
\end{itemize}

\begin{flushleft}
    Alternativamente si può anche eseguire l'eseguibile contentente i test col 
    comando:
\end{flushleft}

\begin{itemize}
    \item \textbf{\$ ./release/Boid\_test}
\end{itemize}




\subsection{Input}

Quando si esegue il programma compare l'indicazione \textit{"Input the required 
data:"} in questo modo l'utente del programma può inserire in input il numero di
\textit{boids} che vuole nella simulazione, il periodo di acquisizione delle 
statistiche (misurato in millisecondi) e i parametri delle regole di volo, come 
richiesto passo passo dalle indicazioni che compaiono sulla shell. Il programma 
si assicura che gli input inseriti siano validi e permette di inserire 
nuovamente gli input giudicati invalidi. Riportiamo i range di validità per i 
valori in input:

\begin{itemize}
\item \:\textit{numero di boids} \textgreater\;1 
\item  \:\textit{periodo di acquisizione} \textgreater\;10 
\item  \:\textit{fattore di separazione} \textgreater\;0  
\item  \:0\;\textless\;\textit{fattore di allineamento}\;\textless\;1  
\item  \:\textit{fattore di coesione} \textgreater\;0  
\item  \:0\;\textless\;\textit{raggio di applicazione della regola di 
        separazione}
\item \:\textit{raggio di applicazione della regola di separazione}\;\textless\;
        \textit{raggio visivo dei boids}
\end{itemize}

\textbf{N.B.\,:} È stato scelto il valore di 10ms come minimo per il periodo di 
acquisizione delle statistiche in funzione delle 2 cifre decimali fornite in 
output dal programma per quanto riguarda la statistica tempo; nonostante ciò è 
fortemente sconsigliato utilizzare valori così piccoli per motivi di valenza 
delle statistiche. Il programma infatti segue la prestazione massima del 
dispositivo su cui opera, prova quindi ad aggiornare lo stormo con una frequenza
 uguale al refresh rate dello schermo del dispositivo, velocità di calcolo 
 permettendo. Questo fa sì che periodi di acquizione delle statistiche inferiori
  al reciproco del refresh rate dello schermo portino a molteplici acquisizioni 
  delle statistiche a partire dallo stesso set di dati. Si consiglia quindi di 
  non utilizzare valori troppo bassi per la grandezza in questione. Le seguenti 
  linee guida danno quindi un riferimento per i valori minimi consigliati, che 
  sono comunque da implementare in funzione delle prestazioni della macchina e 
  del refresh rate della macchina:
\begin{itemize}
    \item \:\textit{periodo di acquisizione} \textgreater\;50 per computer 
    portatili non collegati alla corrente
    \item \:\textit{periodo di acquisizione} \textgreater\;20 per computer fissi
     e portatili collegati alla corrente
\end{itemize} 
Dispositivi particolarmente potenti dotati di schermi ad alte prestazioni 
possono sperimentare anche con valori del periodo particolarmente bassi.

\subsection{Linee guida per l'utilizzo}
Vengono forniti di seguito alcuni consigli sui valori da assegnare ai parametri 
per ottenere delle simulazioni grafiche significative. In linea generale, 
aumentando il fattore di separazione si ottengono \textit{boids} meno 
ravvicinati, quindi stormi più caotici; aumentando l'allineamento le velocità 
tendono ad allinarsi maggiormente quindi i \textit{boids} vanno più veloci e 
aumentando la coesione, si ottengono appunto stormi più coesi. Aumentando il 
raggio visivo, invece, i \textit{boids} si uniscono più facilmemente, in quanto 
aumenta l'interazione tra gli stormi vicini, mentre aumentando la distanza di 
separazione, otteniamo un effetto simile all'aumento del fattore di separazione,
 quindi comportamento caotico e \textit{boids} che si respingono.

Si riportano ora dei set di parametri che possono essere presi in considerazione
 dall'utente per iniziare a familiarizzare con il programma. 

\begin{itemize}
     

\item \large\textbf{Preset 1:} \normalsize 

 Il primo set proposto vede i seguenti parametri \textbf{\{300, 0.7, 0.9, 0.3, 
 60, 20\}}, nell'ordine: numero di \textit{boids}, fattore di separazione, 
 fattore di allineamento, fattore di coesione, raggio visivo, distanza di 
 separazione. Con questi valori si ottiene una simulazione molto fluida e 
 dinamica, nella quale i \textit{boids} diventano relativamente in fretta un 
 unico stormo, non eccessivamente coeso, ma molto dinamico. Può capitare che 
 dopo che si è formato un unico stormo questo si separi, per poi unirsi 
 nuovamente. Aumentando il numero di \textit{boids}, per esempio a 600, la 
 velocità dei \textit{boids} diminuisce e aumenta il rischio per lo stormo già 
 unito di dividersi.

\item \large\textbf{Preset 2:} \normalsize

Se l'utente desidera uno stormo più coeso e con meno rischio di divisione, si 
propone questo set: \textbf{\{600, 0.5, 0.7, 0.5, 70, 25\}}. Diminuendo la 
separazione e aumentando la coesione, inevitabilmente il movimento diventa meno 
fluido, ma una volta che si è creato lo stormo unico, è molto difficile che si 
divida. Per poter distinguere chiaramente i \textit{boids} si è dovuta aumentare
 la distanza di separazione, che in ogni caso, indipendemente dai parametri, si 
 sconsiglia di portare al di sotto di 15, per evitare che i \textit{boids} si 
 sovrappongano. L'aumento della coesione, invece, obbliga a un aumento del 
 raggio visivo per facilitare la creazione dello stormo unico, che però perde di
  dinamicità e risulta un po' statico nella configurazione finale. 

\item \large\textbf{Preset 3:} \normalsize 

Un ottimo set per uno stormo coeso, ma dinamico è: \textbf{\{600, 0.35, 0.8, 
0.4, 60, 20\}}. Diminuire il fattore di separazione permette di diminuire 
leggermente anche la coesione, ottenendo comunque uno stormo compatto; questo 
rende possibile ridurre anche il raggio visivo. Con questi valori si ottiene uno
 stormo coeso, che difficilmente si separa dopo essersi unito, ma che rimane 
 ugualmente molto dinamico, grazie anche all'aumento dell'allineamento.

\item \large\textbf{Preset 4:} \normalsize

Se quello che l'utente cerca è, invece, uno stormo più libero e meno coeso, non 
è sufficiente alzare il fattore di separazione: questo infatti costringe ad 
aumentare la coesione per poter creare un unico stormo, con perdita di 
dinamicità. Si consiglia, invece, di abbassare la coesione e contemporanemente 
di alzare, solo leggermente, la separazione. Con il set \textbf{\{400, 0.6, 0.9, 
0.2, 60, 20\}} si ottiene una simulazione molto dinamica e meno coesa, ma nella 
quale riesce comunque a crearsi un unico stormo, anche se soggetto al rischio di
 sfaldarsi. Con questo livello di libertà e con un fattore di allineamento così 
 alto, i \textit{boids} sono molto veloci, quindi si sconsiglia di mettere un 
 numero di \textit{boids} troppo basso. 

\medskip
Queste linee guida forniscono un buon punto di partenza per capire come la 
variazione dei parametri influenzi la simulazione. A questo punto l'utente può 
poi sperimentare a suo piacimento, ricordando che aumentare troppo il raggio 
visivo rende molto statico lo stormo, mentre ridurlo troppo rende difficile la 
creazione di un unico stormo, la quale può essere ottenuta con i giusti 
parametri, ma non è garantita a prescindere da essi. 

\end{itemize} 


\section{Output del programma}
\begin{figure}[h]
\centering
\includegraphics[width=0.65\linewidth]{stats_filetxt.png}
\caption{\label{fig:stats_file}}Questo è un esempio dell'interfaccia del file 
.txt sul quale sono state esportate le statistiche. Il set di dati utilizzato 
per questa simulazione è stato il \textbf{Preset 3}
\end{figure} 

\subsection{Dati in output}
Una volta inseriti i valori richiesti, il programma inizializza l'interfaccia 
grafica della simulazione, implementata con SFML, dove si può visualizzare il 
movimento dei \textit{boids}. Quando si chiude la finestra dell'interfaccia 
grafica, il programma chiede all'utente se vuole esportare le statistiche come 
file \textbf{.txt} (Fig.\ref{fig:stats_file}): \textit{"Input 1 if you want to 
export the stats as a .txt file, otherwise input 0"} e controlla sempre che 
l'input sia valido. A prescendere dalla decisione, vengono comunque stampate 
sulla shell le statistiche con lo stesso formato del file di testo per 
permetterne una rapida visualizzazione, divisi in cinque colonne, nell'ordine: 
distanza media, deviazione standard della distanza, velocità media, deviazione 
standard della velocità e istante di tempo di acquisizione. Se l'utente decide 
di esportare le statistiche viene creato il file e il programma dà anche la 
possibilità di nominarlo. All'interno del file le quattro colonne sono 
organizzate come sulla shell. 

Il programma è in grado anche di creare dei grafici bidimensionali per ognuna 
delle quattro statistiche, che riportano il tempo in ascissa e la statistica in 
ordinata. Anche in questo caso il programma chiede all'utente se vuole esportare
 i grafici come file \textbf{.png}: \textit{"Input 1 if you want to export the 
 plots as a .png file, otherwise input 0"} e controlla la validità dell'input. 
 Premendo 1 si ha la creazione del file \textbf{.png} che può essere nominato, 
 se si preme 0, invece, si apre solo una finestra con i grafici, che una volta 
 chiusa non rimane salvata. 
 \begin{figure}[h]
\centering 
\includegraphics[width=0.9\linewidth]{stats_plots.png}
\caption{\label{fig:stats_plots}}Questo è un esempio di file .png sul quale sono
 state esportate le statistiche. Il set di dati utilizzato per questa 
 simulazione è stato il \textbf{Preset 3}
\end{figure}



\subsection{Analisi degli output}
\label{output_analys}

L'output del programma è stato anche uno strumento utile per testare il codice e
verificare che si comportasse come previsto dal modello. La simulazione grafica
ha determinato alcune scelte di implementazione e confermato che il modo in 
cui si erano scritte le regole di volo producesse il comportamento desiderato.
L'obiettivo, infatti, era fare in modo che la simulazione grafica fosse 
fluida e dinamica e che i \textit{boids} non uscissero dai bordi. La 
simulazione ha anche dato una conferma preliminare che, dopo un certo tempo, 
si creasse effettivamente uno stormo coeso con velocità allineate. Scegliendo
valori adeguati dei parametri, si può osservare che si ottiene 
effettivamente questo risultato. 

Anche i grafici delle statistiche in funzione del tempo costituiscono una 
conferma significativa del comportamento lecito del codice. Osservandoli, 
infatti, si possono notare alcune caratteristiche che corrispondono a quello che
ci si aspettava. È fornito un esempio in [Fig.\ref{fig:stats_plots}]\,.

Il grafico in alto a sinistra è quello della velocità media, il cui andamento 
oscillatorio è dovuto all'interazione con i bordi. \`E interessante confrontare 
questo grafico con quello della sua deviazione standard: le due statistiche 
hanno andamento opposto. Infatti un aumento della velocità media è indice del 
crescente allineamento delle velocità dei boid, che si traduce in una riduzione 
della deviazione standard. Anche il viceversa è vero: riduzioni della  velocità 
media sono sinonimi di un aumento della devizione standard. 

Osserviamo ora i grafici delle statistiche sulle distanze. Questi sono relativi 
a una simulazione fatta con 600 \textit{boids}, che ha raggiunto la 
configurazione di coesione. Intorno ai 40s, infatti, vediamo che la distanza 
media si abbassa notevolmente e rimane approssivamente costante. Anche per la 
distanza le oscillazioni sono dovute all'interazione dello stormo con le pareti.
 Al contrario delle statistiche sulla velocità, distanza media e deviazione 
 standard della distanza presentano lo stesso andamento. Questo è dovuto al 
 fatto che una riduzione della distanza media è segnale di una configurazione 
 coesa, dove quindi anche lo scarto quadratico medio delle distanze diminuisce.

Tutti questi dati confermano le previsioni e sono coerenti con la configurazione
 dello stormo ricercata. 

\subsection{Errori librerie esterne}

L'utlizzo di librerie esterne può portare a qualche errore al termine 
dell'esecuzione, mostriamo quindi come risolverli. 
\begin{itemize}
    
    \bigskip
    \item \large\textbf{"QStandardPaths: wrong permissions on runtime 
    directory":} 

\smallskip
    \normalsize
    L'utlizzo della libreria \textbf{Gnuplot} porta alla presenza di errori del 
    tipo: 
    
    \medskip
    "\textbf{QStandardPaths: wrong permissions on runtime directory 
    /run/user/1000/, 0755 instead of 0700}"

    Questo errore è causato dall'utilizzo che Gnuplot fa del 
    \textbf{framework Qt}, strumento alla base di molte librerie grafiche. 
    Infatti è dovuto al fatto che i permessi per la cartella 
    \textbf{/run/user/1000/} non sono settati a 0700.
    Per risolvere l'errore è quindi necessario cambiare i permessi con il 
    seguente comando:

     \medskip
     "\textbf{\$ chmod 0700 /run/user/1000/}"

    \smallskip
     In caso fosse poi necessario per l'utente ritornare allo stato precedente 
     della cartella sarà sufficiente rieseguire lo stesso comando, indicando 
     però il livello di permessi iniziale. Nel caso dell'esempio proposto questo
      vorrebbe dire eseguire un comando del tipo:

     \medskip
     "\textbf{\$ chmod 0755 /run/user/1000/}"

     \smallskip

     La risoluzione di quest'errore non sembra comunque necessaria al fine di 
     una corretta esecuzione del programma.

    \bigskip\smallskip
    \item \large\:\textbf{Memory leaks} \normalsize


    \smallskip
    Se si compila il programma servendosi di impostazioni che monitorano il 
    memory leak, come \textit{AddressSanitizer}, è possibile osservare 
    numerosissimi errori di questo tipo, la cui somma si aggira attorno ai 
    \,$\sim$130/140kB\,. La quantità "leakata" sembra non dipendere nè dal 
    numero di boids nè dalla durata della simulazione; questo ha portato a 
    concludere che l'errore sia dovuto agli elementi caricati da SFML. Questa 
    teoria è stata confermata creando una versione provvisoria del codice che 
    non si serve della libreria: l'eseguibile così prodotto, infatti, non ha 
    mostrato alcun memory leak.
    Facendo ricerche sull'argomento, sono state trovate altre menzioni di 
    errori simili, pare infatti che SFML "pulisca" gli oggetti utilizzati in un
    momento successivo alla scansione di \textit{AddressSanitizer}, causando 
    quindi gli errori sopracitati. I creatori di SFML sostengono che la 
    libreria non produca errori di questo tipo, nonostante frequenti 
    segnalazioni. Probabilmente quindi la spiegazione risiede nell'interazione 
    tra la gestione degli oggetti della libreria esterna e l'operazione di 
    monitoraggio di \textit{AddressSanitizer}, senza portare però alcun 
    problema nell'esecuzione del programma.
    

\end{itemize}
         



\end{document}